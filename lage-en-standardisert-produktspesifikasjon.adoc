[.lead]
Veileder i å lage en standardisert produktspesifikasjon

//Versjon 2024-08-26

[.lead]
Standardisert produktspesifikasjon

En produktspesifikasjon som både følger standarden for SOSI produktspesifikasjoner, og styrende dokument for standardisering med kvalitetssikring gjennom en åpen konsensusprosess.

SOSI Standarden for produktspesifikasjoner setter krav til struktur og innhold, og til godkjenning.
Den skal følge en fast disposisjon, og inneholde faste elementer som identifikator, ansvarlig, temakategori o.l.
Den skal også inneholde kvalitetskrav, geografisk utstrekning, formatrealiseringer og nødvendige metadata.
Kartverket skal godkjenne alle SOSI produktspesifikasjoner.
Dette er beskrevet i dokumentet https://register.geonorge.no/standarder/sosi/del-1-generell-del/sosi-produktspesifikasjoner-krav-og-godkjenning

[.lead]
Støtteverktøy

Støtteverktøy finnes på stien https://www.geonorge.no/verktoy/verktoy-for-produktspesifikasjon/

[.lead]
SOSI standarder

SOSI standarder utvikles etter klare prosessprinsipper.
Enhver part eller person i geomatikkmiljøet kan sende inn prosjektforslag til standardiseringssekretariatet.
Etter kvalitetssikering av forslaget sendes dette til standardiseringskomiteen for geomatikk (SKG) for klarsignal.
Det etableres et prosjekt med åpen invitasjon til deltakelse, samt at nøkkeletater vil bli bedt om å delta.
Når prosjektet er enige om at de har et ferdig utkast sendes dette ut for åpen høring, vanligvis i fire uker.
Etter avsluttet høring innarbeider prosjektet kommentarene i utkastet, og kvalitetssikrer innholdet.
Til slutt sendes det ferdige utkastet SKG for godkjenning.
Standardiseringssekretariatet publiserer den godkjente standarden og merker tidligere versjon som erstattet.

Dette er beskrevet i dokumentet https://www.geonorge.no/globalassets/geonorge2/standardisering/dokumenter/styrende-dokument---prosess-for-utvikling-av-nasjonale-bransjestandarder-geografisk-informasjon.pdf
og ytterligere i prosessmodellen https://sosi.geonorge.no/temp/prosesser/

<<<
